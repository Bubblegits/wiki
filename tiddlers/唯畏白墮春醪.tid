created: 20230418083913313
modified: 20240825163331695
tags: 古文 文学
title: 唯畏白墮春醪
出处: 洛陽伽藍記卷四

河東人劉白墮善能釀酒。季夏六月，時暑赫晞，以甖貯酒，暴於日中，經一旬，其酒味不動，飲之香美，醉而經月不醒。京師朝貴多出郡登藩，遠相餉饋，逾於千里。以其遠至，號曰鶴觴，亦名騎驢酒。永熙年中，南青州刺史毛鴻賓齎酒之蕃，路逢賊盜，飲之即醉，皆被擒獲，因復命擒奸酒。遊俠語曰：''「不畏張弓拔刀，唯畏白墮春醪。」''