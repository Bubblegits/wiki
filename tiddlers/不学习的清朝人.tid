created: 20230622165852732
modified: 20240825163331691
tags: 古文 文学
title: 不学习的清朝人
type: text/vnd.tiddlywiki
作者: （清）裘琏
出处: 《横山诗文抄》

吾邑爲詩者，明初有烏春草、陳光世諸公，後之作者，踵是以起，三百年至今，而學者寥寥。余往遊鄉校，觀塾師課蒙，猶有《文章正宗》、《百家詩》及《理齋通鑑》諸書。自數年來，師生几案間無復此物。士或稱古以切今，則羣聚譁之，以爲無益於進取，若凂之然。其稍知爲詩古文者，始而銳然，繼怵於訾笑而絀然以疑而止；其能不疑以止以俛首從於俗而爲吾之爲者，纔一二人耳。而訾笑之者日愈衆，至指其名氏以相戒。