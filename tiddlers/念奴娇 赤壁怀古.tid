created: 20231224025919226
modified: 20240825163331702
tags: 文学
title: 念奴娇 赤壁怀古

大江东去，浪淘尽、千古风流人物。
故垒西边，人道是、三国周郎赤壁。
乱石穿空，惊涛拍岸，卷起千堆雪。
江山如画，一时多少豪杰。

遥想公瑾当年，小乔初嫁了，雄姿英发。
羽扇纶巾，谈笑间、墙橹灰飞烟灭。
故国神游，多情应笑我<<fnote 关于此句有许多说法，可以参考https://www.thepaper.cn/newsDetail_forward_25437865>>，早生华发。
人生如梦，一尊还酹<<fnote lèi，以酒洒地而祭奠。>>江月。